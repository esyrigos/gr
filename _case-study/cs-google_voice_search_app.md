## Google Search by Voice App

Στο παρελθόν το να δίνεις εντολές μέσω της φωνής στον υπολογιστή και εκείνος να ανταποκρίνεται το συναντούσες μόνο σε ταινίες επιστημονικής φαντασίας.  Σήμερα, με την ανάπτυξη των κινητών υπολογιστών το σενάριο αυτό έχει γίνει πραγματικότητα. Οι κινητοί υπολογιστές έχουν μπει όλο και περισσότερο στη ζωή μας. Ο κάθε άνθρωπος συναλλάσσεται με πάνω από μία κινητή συσκευή (smartphone, smartwatch, smart-tv κλπ) στη καθημερινότητα του. Αυτό δημιούργησε την ανάγκη της έμμεσης διάδρασης του με όλες αυτές τις συσκευές ώστε να μην του αποσπά την απόλυτη προσοχή. Ένας τέτοιος τρόπος διάδρασης είναι η επικοινωνία μέσω φωνής.

Το 2012 η Google ανάπτυξε ένα λογισμικό, το Google Search by Voice App, μέσω του οποίου ο χρήστης θα αναζητά στον παγκόσμιο ιστό μέσω της φωνής του και όχι πληκτρολογώντας. Παράδειγμα ενός σεναρίου χρήσης αποτελεί το παρακάτω: ο χρήστης οδηγεί το αυτοκίνητου και θέλει να βρει το πλησιέστερο παρκινγκ, αντί να σταματήσει κάπου να πιάσει το κινητό του και να αναζητήσει με το πληκτρολόγιο, απλά εκφωνεί την ερώτηση και η συσκευή απαντά με το αποτέλεσμα.  Για να έχει επιτυχία ένα τέτοιο λογισμικό θα πρέπει να είναι διαθέσιμο σε ένα μεγάλος μέρος φωνητικών εντολών και να είναι και αποτελεσματικό. O στόχος του Google Search by Voice App είναι να μπορέσει να αναγνωρίσει κάθε φωνητική αναζήτηση. Αυτή τη στιγμή υποστηρίζει ένα μεγάλο αριθμό γλωσσών. Επίσης έχει ενσωματωθεί σε άλλες εφαρμογές όπως το Google Maps, Youtube και Google Mobile App. Τέλος έχουν αναπτυχθεί ειδικές συσκευές με ηχείο και μικρόφωνο μόνο και μόνο για να παρέχει πληροφορίες στον χρήστη μέσω της φωνητικής αναζήτησης.